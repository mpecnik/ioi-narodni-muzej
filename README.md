# **Narodni muzej - Metalografski mikroskop (Matej Pečnik, Rok Plevel)**

**Avtorstvo**
Matej Pečnik, Rok Plevel
Igra je nastala v okviru predmeta Interaktivnost in oblikovanje informacij na Fakulteti za računalništvo in informatiko (Univerza v Ljubljani) pod mentorstvom prof. dr. Franca Soline in viš. pred. dr. Boruta Batagelja.

**Opis igre:**
S pomočjo računalniške igre, ki kaže pogled pod metalografskim mikroskopom, obiskovalec določuje vrsto kaljenega jekla tako, da si ogleda povečave različnih vzorcev in jih primerja s tabelo povečav.

Igra je sestavljena iz šestih delov:
– začetni pozdravni zaslon,
– izbira vzorca za analizo,
– postopek brušenja in poliranja, 
- postopek jedkanja,
– opazovanje skozi mikroskop in 
- izbira analizirane kovine.

Ob zagonu igre, se nam prikaže začetni zaslon, na katerem nas pozdravi Živa, maskota razstave Narodnega muzeja, ki nas povabi k začetku igre. Na naslednjem zaslonu obiskovalec izbere vzorec za nadaljnjo analizo.

Prvi korak analize je brušenje in poliranje. Obiskovalec mora z drgnjenjem po sliki pripravljenega vzorca odkriti obdelan vzorec, ki ga pri takšnem postopku pridobi s posebno brusilno napravo.

Sledi korak jedkanja, kjer s podobno interakcijo kot pri brušenju zamenjamo vzorec, ki nastane po nanosu ustrezne snovi za jedkanje.

Nato je potrebno pripravljen vzorec analizirati pod metalografskim mikroskopom. Obiskovalec pritisne na gumb za začetek analize in prikaže se naslednji zaslon s simulacijo leče in povečav mikroskopa.

Zadnji korak je enostavna naloga, kjer mora obiskovalec izbrati ustrezno kovino, ki jo je pravkar analiziral. Maskota Žive mu da jasno vedeti, ko je odgovoril narobe oziroma prav. Na voljo ima poljubno število poskusov, lahko pa se vrne tudi nazaj na ponovno analizo.

**Zagon igre:**
Igra poženemo s pritiskom na datoteko "index.html".